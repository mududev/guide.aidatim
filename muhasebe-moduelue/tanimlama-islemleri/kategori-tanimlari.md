# Kategori Tanımları

#### Kategori Tanımlama

Borçlarınız için yeni bir kategori tanımlamak istiyorsanız bu adımları takip edebilirsiniz:

1\. Muhasebe menüsünün **"Tanımlamalar"** kısmından **"Kategori Tanımları"**nı seçiniz.

2\. Açılan pencerenin sağ alt kısmındaki **"Yeni Kategori Tanımla"** butonuna tıklayınız.

3\. **"Kategori Tanımı"** penceresi açılacaktır.

4\. Kategori kodunu girebilirsiniz (Opsiyonel).

5\. Kategori adını giriniz. Dilerseniz ⤴️ ikonuna tıklayarak kategorinizi bir üst kategoriye bağlayabilirsiniz.

6\. Bu kategorideki borçlandırmaların sadece maliklere yansıtılmasını istiyorsanız **"Demirbaş"** butonunu aktif hale getirebilirsiniz. İstemiyorsanız bu adımı atlayınız.

7\. Kategoriden gelen gelirlerin şirket proda raporlanmasını istiyorsanız **"Şirket Geliri"** butonunu aktif hale getiriniz. İstemiyorsanız bu adımı atlayınız.

8\. Kredi kartı ile yapılan ödemelerde portföy komisyonundan ayrı bir komisyon yansıtılmasını istiyorsanız **"Kart Komisyonu"** kısmını doldurunuz.

9\. Gecikme durumunda, portföy icra günü yerine geçerli olmasını istediğiniz bir gün varsa **"İcra Gün"** kısmını doldurunuz. 0 bırakıldığında portföy icra gün sayısı geçerli olacaktır.

10\. Geciken ödemelerden almak istediğiniz gecikme zammını **"Zam Oranı"** kısmına giriniz. Zam oranı borçlandırma esnasında otomatik olarak işlenecektir. Düzenleme yapmanız eski kayıtları etkilemeyecektir.

11\. Geciken ödemelerden günlük değil aylık olarak zam hesaplanmasını istiyorsanız **"Aylık Zam"** butonunu aktif hale getiriniz. Düzenleme yapmanız eski kayıtları da etkiler.

12\. Pencerenin sağ alt kısmındaki **"Kategori Oluştur"** butonuna tıklayınız.

13\. Yeni kategoriniz başarıyla oluşturulmuştur.



#### Mükerrer Kayıtları Bir Kategoriye Aktarma

Oluşturulan veya mevcut bir kategori, başka bir kategorinin alt kümesi olabilir ya da mükerrer kayıtlarınız varsa bu kategorileri birbirine bağlayabilirsiniz.

1\. Muhasebe menüsünün **"Tanımlamalar"** kısmından **"Kategori Tanımları"**nı seçiniz.

2\. Açılan pencerede hareket devrini gerçekleştirmek istediğiniz kategorinin sağ köşesindeki halka ikonuna tıklayınız.

3\. Hareket devri penceresi açılacaktır.

4\. **Devredilecek Kategori'**yi seçiniz.

5\. **"Hareketleri Devret"** butonuna tıklayınız.

6\. Hareket devri başarıyla kaydedilmiştir.



#### Kategori Güncelleme

1\. Muhasebe menüsünün **"Tanımlamalar"** kısmından **"Kategori Tanımları"**nı seçiniz.

2\. Açılan pencerede güncelleme işlemini gerçekleştirmek istediğiniz kategorinin sağ köşesindeki **"T"** ikonuna tıklayınız.

3\. Güncellemek istediğiniz bilgileri giriniz.

4\. Pencerenin sağ alt kısmındaki **"Güncelle"** butonuna tıklayınız.

5\. Kategoriniz başarıyla güncellenmiştir.

#### Kategori Silme

1\. Muhasebe menüsünün _**"Tanımlamalar"**_ kısmından _**"Kategori Tanımları"**_nı seçiniz.

2\. Açılan pencerede silme işlemini gerçekleştirmek istediğiniz kategorinin sağ köşesindeki çöp kutusu ikonuna tıklayınız.

3\. Kategoriyi silmek istediğinize emin misiniz? Uyarısında _**"Evet, Sil"**_ butonuna tıklayınız.

4\. Kategori kaydınız başarıyla silinmiştir.

\


\


\


\
